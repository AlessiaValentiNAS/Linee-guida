# Metadata 

I metadati inseriti in _**Metadata Part**_ descrivono sinteticamente l'_item_ che si intende compilare.  

La descrizione del modello è disponibile su [[Github|https://github.com/vedph/cadmus-general#metadatapart]].

I campi vanno compilati diversamente a seconda della tipologia di _item_.

<sub> 
 
**Title**: indica il nome dell'_item_.

**Description**: è una breve descrizione dell'_item_, che ne costituisce l'anteprima di visualizzazione nella schermata di riepilogo.

**Facet**: indica la tipologia dell'_item_ - _Person_, _Text_ o _Manuscript_.  

**Group ID**: raccoglie le eventuali etichette dell'_item_, che permettono di inserirlo in _sottocorpora_ di _item_ coerenti. 

**Flags**: indicano se l'item è stato completato (_completed_) o revisionato (_revised_). </sub>

***


## _Metadata_ dell'_Item Person_

### Title
Inserire il nome della persona nella forma riportata nel **repository dei nomi di persona Itinera** (in allestimento).

Per gli **anonimi**, ricorrere alle formule:  
* **anonimo (autore di [testo])**: per gli anonimi autori di opere o testi individuati;
* **anonimo (citato in [testo])**: per gli anonimi di cui abbiamo conoscenza esclusivamente grazie alla loro menzione in opere o testi individuati;


***

Verificare che i nomi delle persone schedate nel database coincidano con quelli riportati nel **repository**. Quando assenti, aggiornare il repository con le nuove immissioni.

***


### Description

Compilare ripetendo il nome nella forma già inserita in _**title**_, aggiungendo tra parentesi tonde la data e il luogo di nascita e di morte, precedute dalle sigle **_n._** (nascita) e _**m.**_ (morte),separate da un trattino, come nell'esempio:  
<sub>  
Francesco Petrarca (n. Arezzo 1304 - m. Arquà 1374). </sub>   

Quando una data è approssimativa o ipotetica, alla data segue l'abbreviazione **ca.**    

Quando il luogo e/o la data sono incerti, l'indicazione dell'uno e/o dell'altra va accompagnata con il segno **?**  

Se la data e/o il luogo di nascita o di morte sono ignoti, ricorrere al segno **?**

Ricorrere alle formule **ante** e **post** per i termini cronologici _ante quem_ e _post quem_.

<sub> **Esempi**  
Checco di Meletto Rossi (n. Forlì 1320 ca. – Rimini? post 1364)   
Pandolfo Malatesta (n. ? 1325 ca. - Pesaro 1373)   
Giacomo Carradori (n. Imola? ? - m. Imola? post 1381 ca.)
</sub>  

### Facet

Selezionare _**Person**_ dal menu a tendina.

### Group ID

Il **Group ID** è un’etichetta che permette di raggruppare gli item, in questo caso le persone, secondo logiche utili alla ricerca. È possibile inserire più di un'etichetta, separate da punto e virgola.

Per le persone inserire le seguenti etichette:
- **corrispondenti diretti**: quando la persona schedata è un corrispondente diretto di Petrarca.
- **copisti di Petrarca**: quando la persona schedata ha copiato almeno un testo di Petrarca.  

<sub> **Esempio**     
L'item **Giovanni Boccaccio** riporterà nel Group ID sia l'etichetta **corrispondenti diretti** sia l'etichetta **copisti di Petrarca**. </sub>

  



## _Metadata_ dell'_Item Text_  
 

### Edizioni di riferimento

Per la schedatura dei testi, le edizioni di riferimento sono:

F. Petrarca, _Epistulae metricae. Briefe in Versen_, herausgegeben von O. und E. Schönberger, Würzburg, 2004.  
L. Refe, _I 'fragmenta' dell'epistola Ad Posteritatem di Francesco Petrarca_, Messina, 2014.  
F. Petrarca, _Le Familiari_, ed. critica per cura di V. Rossi, 4 voll., Firenze, 1933-1942.  
F. Petrarca, _Lettere disperse. Varie e Miscellanee_, a cura di A. Pancheri, Parma, 1994.   
F. Petrarca, _Liber sine nomine_, a cura di G. Cascio, Firenze, 2015.  
F. Petrarca, _Res seniles_, a cura di S. Rizzo, con la collaborazione di M. Berté, 4 voll., Firenze, 2006-2017.   
F. Petrarca, _Contra eum qui maledixit Italie_, a cura di M. Berté, Firenze, 2005.  
F. Petrarca, _Improvvisi. Un’antica raccolta di epigrammi_, a cura di M. Berté, Roma, 2014.  
F. Petrarca, _Invectiva contra medicum. Invectiva contra quendam magni status hominem…_, a cura di F. Bausi, Firenze, 2005.      
F. Petrarca, _Canzoniere_, a cura di M. Santagata, Milano, 1996.  
F. Petrarca, _Rime disperse di Francesco Petrarca o a lui attribuite, per la prima volta raccolte_, a cura di A. Solerti, Firenze, 1909.   
[...]

### Title

Inserire il titolo del testo schedato, nella forma riportata nel **repository dei testi di Itinera** (in allestimento).


Per i **testi di Petrarca** si ricorre alle abbreviazioni adottate dall'Edizione Nazionale.  

Per le **lettere di Petrarca** e per i **testi dei _Rerum vulgarium fragmenta_** si ricorre all'abbreviazione del titolo della raccolta, seguita dall’indicazione del libro in cifre romane e dal numero d’ordine del testo in numeri arabi, ove presenti. Per le **lettere disperse** si fa riferimento alla numerazione dell'edizione Pancheri. Per le **rime disperse** si fa riferimento alla numerazione dell'edizione Solerti, ricorrendo alle cifre romane.  

<sub> **Esempi**   
Fam. I 1 (per _Familiarium rerum libri_, I 1)  
Disp. XXI (per _Rime disperse_, XXI)  
Rvf 67 (per _Rerum vulgarium fragmenta_, 67)  
Epyst. III 6 (per _Epystole_, III 6)   
Sen. XII 1 (per _Res seniles_, XII 1)   
Disp. 5 (per _Lettere disperse_, 5)  
SN 7 (per _Sine nomine_, 7)  
Ad post. (per _Ad posteritatem_) </sub>

Per le lettere di cui sono conosciute **redazioni precedenti**, nel titolo sarà specificata per esteso la redazione, tranne la definitiva.

<sub> Esisterà quindi una scheda per **Fam. VIII 1 gamma**; una per **Fam. VIII 1 beta**; e una per **Fam. VIII 1** (la redazione definitiva). </sub> 

Per le **lettere dei corrispondenti** e **dei corrispondenti di corrispondenti** si inserisce **l’incipit del testo**.  

Per le **lettere perdute**, il titolo coincide con: 
* **l'incipit**, quando conosciuto;
* **lettera perduta (r. a. [_testo_])**: dove _r. a_ sta per _risposta a_. Da usare quando la lettera perduta è conosciuta come risposta ad un testo conservato - ove con [_testo_] si intende il testo conservato al quale si fa riferimento;
* **lettera perduta (p. di  [_testo_])**: dove _p. di_ sta per _proposta di_. Da usare quando la lettera perduta è conosciuta come proposta di un testo conservato - ove con [_testo_] si intende il testo conservato al quale si fa riferimento;
* **lettera perduta (c. in  [_testo_])** dove _c. in_ sta per _citata in_. Da usare quando la lettera perduta è conosciuta perché citata in un testo conservato  - ove con [_testo_] si intende il testo conservato al quale si fa riferimento.


Per i **testi poetici perduti**, si ricorre alle stesse diciture, sostituendo **rima** a **lettera**, e accordando l'aggettivo di conseguenza:

* **il primo verso**, quando conosciuto;
* **rima perduta (r. a [_testo_])**;
* **rima perduta (p. a [_testo_])**;
* **rima perduta (c. in [_testo_])**;


Per tutti gli altri testi perduti, che non siano né lettere né testi poetici, e quindi che non siano testi di corrispondenza, si ricorre alla seguente dicitura:

* **testo perduto (c. in [_testo_])**;


***
Verificare che i titoli delle lettere e dei testi perduti schedati nel database coincidano con quelli riportati nel **repository**. Quando assenti, aggiornare il repository con le nuove immissioni.

***


### Description
 
Inserire, nell'ordine
1. nome dell'autore del testo (nella forma indicata nel repository);
2. nel caso di testi di corrispondenza, nome dell'eventuale destinatario (nella forma indicata nel repository), preceduto da 'a';
3. tipologia del testo, preceduta da trattino - da scegliere tra _lettera_, _testo poetico_, _testo in morte_, _testo_.

Nel caso in cui l'autore e/o il destinatario del testo fosse **dubbio**, al nome segue il simbolo **?**
Nel caso in cui esistano **più ipotesi di identificazione** per l'autore e/o il destinatario, si inseriscono tutti i nomi separati da **o**

<sub> **Esempi**     
Per _Rvf_ 366: Francesco Petrarca - testo poetico     
Per _Sen._ III 1: Francesco Petrarca a Giovanni Boccaccio - lettera  
Per _Mavortis milex_: Giovanni Boccaccio a Francesco Petrarca? - testo poetico  
Per _I’provai già quanto la soma è grave_: Antonio Beccari a Lancillotto Anguissola o Francesco Petrarca - testo poetico


### Facet

Selezionare _**Text**_ dal menu a tendina.

### Group ID

Il **Group ID** è un’etichetta che permette di raggruppare gli item, in questo caso i testi, secondo logiche utili alla ricerca. È possibile inserire più di un'etichetta, separate da punto e virgola.

Per i testi inserire le seguenti etichette:
* **lettere**: per le lettere;
* **testi poetici**: per i testi poetici;
* **testi in morte**: per i testi in morte;
* **redazioni gamma**: se il testo inserito è individuato come redazione gamma;
* **redazioni beta**: se il testo inserito è individuato come redazione beta;


## _Metadata_ dell'_Item Manuscript_


### Title

Inserire la segnatura del codice nella forma riportata nel **repository dei manoscritti Itinera** (in allestimento). Il titolo coincide con la segnatura del codice per esteso, i cui elementi sono separati da **virgola**:

**Città, Biblioteca (nome ufficiale), fondo, collocazione**

La collocazione non è mai preceduta dall’indicazione 'ms.' o 'cod.', a meno che tali sigle siano previste dalla segnatura ufficiale del codice. 

<sub> **Esempi**   
Firenze, Biblioteca Medicea Laurenziana, Pluteo 42.1  
London, British Library, Harley MS 3410 </sub>


### Description
Inserire l'indicazione del dato topico seguita da quella del dato cronico, come nell'esempio:     
<sub> Firenze, 1384
Italia settentrionale, XV sec. </sub>


### Facet

Selezionare _**Manuscript**_ dal menu a tendina.

### Group ID

Il **Group ID** è un’etichetta che permette di raggruppare gli item, in questo caso i manoscritti, secondo logiche utili alla ricerca. È possibile inserire più di un'etichetta, separate da punto e virgola.

Per i manoscritti inserire le seguenti etichette:
* **Rvf**: per i manoscritti che contengono **esclusivamente Rvf**;
* **Rvf raccolta**: per i manoscritti che contengono i **Rvf in quanto raccolta**, anche quando incompleta;
* **Rvf singoli**: per i manoscritti che contengono **singoli testi di Rvf**;

 
